---
template: BlogPost
language: fi
author: Santeri Salonen
path: /brandihaut-kertovat-yrityksen-arvosta
date: 2021-08-15T21:13:26.512Z
title: Brändihaut kertovat yrityksen arvosta
thumbnail: /assets/solen-feyissa-uwvjadvxw_c-unsplash.jpg
imageCredit: Solen Feyissa
metaDescription: "Jos yritys asiakkaiden mielissä yhdistyy johonkin
  tuotekategoriaan, niin se saa siitä merkittävää kilpailuetua heikompia
  kilpailijoita vastaan: edullisempaa liikennettä ja paremman konversioasteen."
imageCreditURL: https://unsplash.com/@solenfeyissa
---
Suomessa tehdään päivässä kymmeniä miljoonia Google-hakuja.

Hakukoneoptimointi tarkoittaa, että yritään saada oma sivusto sijoittumaan ensimmäiseksi yrityksen tuotteisiin liittyvillä hakutermeillä. 



Vaikkapa "autovakuutus".



Hakukoneoptimoijat eivät yleensä ole kiinnostuneita sellaisista hakulauseista, jotka sisältävät yrityksen nimen.



Kuten vaikkapa "autovakuutus lähitapiola".



Jos katsotaan tällaisia niin sanottuja brändättyjä hakulauseita, niin niiden käyttäjät ovat paljon todennäköisimmin ostamassa. Usein jopa 5-15 kertaa todennäköisemmin.



Jos yritys asiakkaiden mielissä yhdistyy johonkin tuotekategoriaan, niin se saa siitä merkittävää kilpailuetua heikompia kilpailijoita vastaan: edullisempaa liikennettä ja paremman konversioasteen.



Brändihakujen hyvä kehitys tarkoittaa yrityksen arvon kestävää kasvua. 



Omien brändihakujen kehitystä kannattaa seurata etenkin, jos olet tuomassa markkinalle uutta brändiä tai lähdet kilpailemaan uuteen tuotekategoriaan. 



Myös kilpailijoiden brändihakujen analysointi voi antaa hyvää ymmärrystä: missä tuotekategorioissa kukin yritys on vahva ja missä taas heikompi? 



Tai jos olet ostamassa jonkun toisen liiketoimintaa. Brändihaut kertovat, kuinka kestävällä pohjalla yrityksen pitkän tähtäimen asema on.